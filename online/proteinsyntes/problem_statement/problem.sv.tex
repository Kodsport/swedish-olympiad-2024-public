\problemname{Proteinsyntes}

\noindent
Latbo är väl känt att vara Sveriges lataste stad. Björn har haft som mål att vara latast i stan
ända sedan han var liten. Igår kom han hela vägen till final i årets lathetstävling. Han var helt redo
på att vinna, men blev totalkrossad när hans motståndare var för lat för att ens dyka upp.

Detta var droppen för Björn och han har nu bestämt sig att använda sina medicinkunskaper för att
utveckla ett botemedel mot lathet. För att göra detta behöver han syntetisera det magiska proteinet $T$.

Eftersom han är för lat för att bestämma hur han ska göra detta själv ber han nu dig om hjälp att 
hitta bästa sättet att konstruera protein $T$. Alla protein, inklusive protein $T$, kan representeras
som en sträng med bokstäver mellan \texttt{a}-\texttt{z}. 
Björn känner till hur han kan producera $M$ sorters protein. Det tar en dag att skapa ett av de $M$ proteinen,
oavsett hur långa eller korta de är. Han har även redskap för att sätta ihop två protein. Till exempel
kan han ta proteinerna \texttt{abc} och \texttt{ba} och sätta ihop dessa till antingen \texttt{abcba} eller
\texttt{baabc}.

Eftersom Björn vill producera protein $T$ så fort som möjligt vill han ha din hjälp att lista ut hur många
dagar det kommer ta att producera den om han planerar sin tid optimalt. Tiden det tar att sätta ihop
protein är försumbar, alltså behöver du bara räkna tiden det tar att producera protein.


\section*{Indata}
Den första raden i indatan innehåller heltalet $N$ ($1 \le N \le 10^5$), längden på protein $T$.

Nästa rad innehåller en sträng av längd $N$, protein $T$.

På raden därefter följer $M$ ($1 \le M \le 10^6$), antalet protein Björn kan tillverka.

Därefter följer $M$ rader, som vardera innehåller en sträng. Denna sträng representerar ett protein han
kan tillverka. Det är garanterat att den totala längden av de $M$ strängarna inte överstiger $10^6$.

Alla strängar i indatan består av bokstäver \texttt{a}-\texttt{z}. Det är garanterat att Björn kan
konstruera $T$ med hjälp av de $M$ strängar som Björn kan tillverka.

\section*{Utdata}
Skriv ut ett heltal: antalet dagar det tar för Björn att skapa protein $T$ om han spenderar sin tid optimalt.


\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | p{12cm} |}
  \hline
  \textbf{Grupp} & \textbf{Poäng} & \textbf{Gränser} \\ \hline
  $1$    & $10$       & $N \leq 20, M \leq 5$ \\ \hline
  $2$    & $20$       & $N, M \leq 100$ \\ \hline
  $3$    & $30$       & $M \leq 100$ \\ \hline
  $4$    & $40$       & Inga ytterligare begränsningar. \\ \hline
\end{tabular}

\section*{Förklaring av exempelfall 1}
Genom att skapa proteinet \texttt{abc} två gånger kan han sätta ihop de och skapa proteinet \texttt{abcabc}.
